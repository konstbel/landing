+++
author = ""
date = 2020-08-25T22:00:00Z
draft = true
featured_image = "/uploads/25f7f367-5dba-4f1c-841a-764a26e643f4.jpeg"
title = "Кожны дзень, 15 хвілін з паднятай рукой проста перад месцам працы!"

+++
[​​](https://telegra.ph/file/5bcd14de679ff477eaa3d.jpg)✌️ **Кожны дзень, 15 хвілін з паднятай рукой проста перад месцам працы!**

**Артур Вакараў**, творчы дырэктар мінскай крамы "Буржуазныя каштоўнасці", стваральнік вядомай дызайн-студыі "Адліга", [прапануе простае салідарнае дзеянне штодня](https://www.facebook.com/arthur.vakarov/posts/3129782053773792):

Я не палітык і не тэхнолаг. Але для мяне відавочна, што наша моц у салідарнасці і децентралізацыі. І што мы павінны паказваць грамадскую салідарнасць штодня. Бо па-асобку рэжым нас усіх задушыць. І вельмі хутка ўсе аплочаныя крывёю грамадскія свабоды будуць згорнутыя да звычайнага ўзроўню. Паверце, вельмі хутка, бо рэжым працуе над тым, каб вярнуць нас у стойла штодня, а не толькі па нядзелях. А хадзіць на плошчу па 100 чалавек — гэта здаваць лепшых, працаваць па сцэнару дыктатуры. На плошчу — толькі грамадой!

Мая ідэя ў простым акце салідарнасці. **Кожны дзень аддаваць 15 хвілін** ланч-брейку на выказванне салідарнасці. Проста выходзіць з офісаў, банкаў, студый, крамаў.

**13:45-14:00, 15 хвілін з паднятай рукой проста перад месцам працы.**

Думаю большасць кіраўнікоў прыватных прадпрыемстваў не будуць пагражаць супрацоўнікам звальненнем і крымінальнай справай за маленькі акт салідарнасці.

І ўсё. Але, падаецца, гэтыя 15 хвілін зробяць мой і твой дзень.

Я не блогер (у мяне нават няма тэлеграму!). Таму, калі гэтая ідэя вартая, разпаўсюдзце, калі ласка.

Маё мікрапрадпрыемства а 13:45 выйдзе.