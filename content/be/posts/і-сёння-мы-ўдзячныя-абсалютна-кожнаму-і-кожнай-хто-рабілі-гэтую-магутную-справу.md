+++
author = ""
date = 2020-08-03T22:00:00Z
featured_image = "/uploads/b0966d37-675b-45e8-9fc2-bbb3c6f21c3a.jpeg"
title = "І сёння мы ўдзячныя абсалютна кожнаму і кожнай, хто рабілі гэтую магутную справу"

+++
Добрай раніцы! 

З пачатку ліпеня мы зрабілі вялікую працу – ідэнтыфікавалі 13,000 чальцоў выбарчых камісій па ўсёй краіне ды большай частцы з іх – 9,000 чалавек разаслалі лісты з просьбай не ўдзельнічаць у фальсіфікацыях і выкрываць усе незаконныя і падманныя дзеянні падчас “беларускіх выбараў”. Сёння стартуе датэрміновае галасаванне – і нашыя лісты ўжо знайшлі сваіх адрасатаў. Цяпер чальцы вялікай колькасці выбарчых камісій ведаюць, што робяць сваю цёмную справу не ў ціхую, што яны бачныя, што людзям навокал насамрэч не ўсё адно.

І сёння мы ўдзячныя абсалютна кожнаму і кожнай, хто рабілі гэтую магутную справу – блізу 100 чалавек былі задзейнічаны на розных этапах “Дзесяціны” ды зрабілі яе такой масавай і плённай. Няхай на наступныя выбары нам не прыйдзецца займацца гэтай працай, бо яна перастане быць актуальнай!